## Задача 1
Да се напишат соодветни функции за пресметување на дијаметар, периметар и плоштина на круг чиј што радиус се предава како аргумент. Потоа 
да се напише и програма во која за внесен (од тастатура) радиус ќе се повикаат овие функции за да се пресметаат дијаметарот, периметарот и плоштината на соодветниот круг.


## Задача 2
Да се напише програма која што ќе ги отпечати сите четирицифрени природни броеви кои се деливи со збирот на двата броја составени од првите две цифри и од последните две цифри на четирицифрениот број. 
На крајот треба да отпечати и колку вакви броеви се пронајдени.


## Задача 3
Да се напише програма која за даден природен број ја пресметува разликата помеѓу најблискиот поголем од него прост број и самиот тој број.


## Задача 4
Да се напише програма што ќе ги отпечати сите прости броеви помали од 10000 чиј што збир на цифри е исто така прост број. 
На крајот да се отпечати колку вакви броеви се пронајдени.


## Задача 5
Да се напише програма што ќе ги отпечати сите парови прости броеви помали од 1000 што се разликуваат меѓу себе за 2. На крај да се отпечати и нивниот број.


## Задача 6
Да се пресмета збирот:

1! + (1 + 2)! + (1 + 2 + 3)! + …​ + (1 + 2 + …​ + n)!

НАПОМЕНА: Користете функција за пресметување на збирот на првите k природни броеви Користете функција за пресметување факториел на еден природен број k.
