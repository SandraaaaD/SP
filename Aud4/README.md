## Задача 1а
Да се напише програма за пресметување на сумата на сите парни двоцифрени броеви. Добиената сума се печати на екран.


## Задача 1б
Да се напише програма за пресметување на сумата на сите непарни двоцифрени броеви. Програмата ја печати сумата на екран во следниот формат:

11 + 13 + 15 + 17 + … + 97 + 99 = 2475

Програмата да се реши без користење на наредбата if


## Задача 2
Да се напише програма за пресметување на \$y = x^n\\$ за даден природен број n, n >= 1 и реален број x.


## Задача 3
Да се напише програма што од n броеви (внесени од тастатура) ќе го определи бројот на броеви што се деливи со 3, при делењето со 3 имаат остаток 1, односно 2.


## Задача 4
Да се напише програма што на екран ќе ги испечати сите четири-цифрени броеви кај кои збирот на трите најмалку значајни цифри е еднаков со најзначајната цифра.

4031 (4=0+3+1), 5131 (5=1+3+1)


## Задача 5
Да се напише програма што ќе ги испечати сите броеви од зададен опсег кои се читаат исто и одлево надесно и оддесно налево.

пример броеви

12321 5061605


## Задача 6
Да се напише програма што од непознат број на цели броеви што се внесуваат од тастатура ќе го определи бројот со максимална вредност. 
Програмата завршува ако се внесе невалидна репрезентација на број.


## Задача 7
Да се напише програма што од непознат број на цели броеви што се внесуваат од тастатура ќе го определи бројот со максимална вредност. 
Притоа, броевите поголеми од 100 не се земаат предвид т.е. се игнорираат. Програмата завршува ако се внесе невалидна репрезентација на број.


## Задача 8
Да се напише програма што од непознат број на цели броеви што се внесуваат од тастатура ќе ги определи двата броја со најголеми вредности.
Програмата завршува ако се внесе невалидна репрезентација на број.

пример
Ако се внесат броевите 2 4 7 4 2 1 8 6 9 7 10 3 програмата ќе отпечати 10 и 9.


## Задача 9
Да се напише програма што од N цели броеви внесени од тастатура ќе ја определи разликата од сумите на броевите на парни и непарни позиции (според редоследот на внесување). Ако оваа разлика е помала од 10 на екран се печати “Dvete sumi se slicni”, а во спротивно “Dvete sumi mnogu se razlikuvaat”.

пример

За броевите внесени од тастатура:
2 4 3 4 2 1 1 6 1 7

suma_neparni_pozicii = 9
suma_parni_pozicii = 22

На екран ќе се испечати:
Dvete sumi mnogu se razlikuvaat


## Задача 10
Да се напише програма што од непознат број на цели броеви кои се внесуваат од тастатура ќе ги определи позициите (редните броеви на внесување) на двата последователни броја што ја имаат најголемата сума. 
Програмата завршува ако едно по друго (последователно) се внесат два негативни цели броја.


