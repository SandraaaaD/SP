## Задача 1
Да се пресмета збирот 1! + (1+2)! + (1+2+3)! + … + (1+2+…+n)! притоа: - користете рекурзивна функција за пресметување на збирот на првите k природни броеви. 
- користете рекурзивна функција за пресметување на факториел на еден природен број.


## Задача 2
Да се напише рекурзивна функција count_down(int n) која за даден цел број n ќе овозможи печатење на броевите од n до 0.


## Задача 2.1
Да се напише рекурзивна функција count_up(int n) која за даден цел број n ќе овозможи печатење на броевите од 0 до n. 
(Искористете го кодот на функцијата count_down(int n) и решете ја задачата со промена на редоследот на командите).


## Задача 2.2 екстра
Печатење на цифри на број од лево на десно


## Задача 2.3 екстра
Печатење на цифри на број од десно на лево


## Задача 3
Да се напише програма која за даден природен број ја пресметува разликата помеѓу најблискиот поголем од него прост број и самиот тој број.

Програмата треба да користи рекурзивна функција за наоѓање на соодветниот прост број, која пак треба да користи рекурзивна функција за проверка дали даден број е прост број.

Пример:

Ако се внесе 573, програмата треба да испечати 577 - 573 = 4


## Задача 4
Да се напише програма што ќе ја испишува вредноста на n-тиот член на низата дефинирана со:

    x[1] = 1
    x[2] = 2
    ...
    x[n] = (n - 1) * x[n - 1] / n + x[n - 2] / n


## Задача 5
Да се напише рекурзивна функција која ќе го пресметува збирот на цифрите на еден број.


## Задача 6
За даден број n, да се напише рекурзивна функција која ќе ги изброи појавувањата на цифрата 8. Притоа, доколку до некоја цифра 8 има уште една цифра 8 веднаш лево од неа, нејзиното појавување се брои двојно.

count8(8) -> 1
count8(818) -> 2
count8(8818) -> 4


## Задача 7
Да се напише програма која што за дадена низа од природни броеви (која што се внесува од тастатура) ќе го отпечати најголемиот заеднички делител (НЗД) на нејзините елементи. Програмата задолжително треба да содржи рекурзивна функција за пресметување НЗД на два природни броја.


## Задача 8 (За Дома)
Да се напише програма која за дадена низа од цели броеви (која се внесува од тастатура), ќе го отпечати најмалиот заеднички содржател (НЗС) на нејзините елементи. Програмата треба задолжително да содржи рекурзивна функција за пресметување НЗС на два броја.

Пример: За низата 18 12 24 36 6 на екран треба да се отпечати:

NZS na elementite na ovaa niza e 72


## Задача 9
Да се напише програма која за дадена низа од цели броеви (која што се внесува од тастатура) ќе го отпечати збирот на елементи од низата. Програмата треба да содржи рекурзивна функција за наоѓање на збирот на елементите во дадена низа.


## Задача 10 (За Дома)
Да се напише програма која за дадена низа од цели броеви (која што се внесува од тастатура) ќе го отпечати најголемиот елемент. Програмата треба да содржи рекурзивна функција за наоѓање на најголем елемент во дадена низа.


## Задача 11 екстра
Броење елементи на низа се дури не се стигни до одреден елемент


