**Задача 1**
Да се напише програма која чита знак од тастатура и во зависнот од тоа дали е мала или голема буква печати 1 или 0, соодветно.
ПОМОШ: Користете логички и релациски оператори за тестирање на ASCII вредноста на знакот.
Бонус: Направете проверка дали знакот е цифра


**Задача 2**
Од тастатура се внесуваат координати на една точка од рамнина. Да се напише програма со која ќе се испечати на кој квадрант припаѓа внесената точка.


**Задача 3**
Да се напише програма што за внесен број на поени од испит ќе генерира соодветна оценка според следната табела:


**Задача 4**
Да се промени претходната програма, така што покрај оценките ќе се испечатат и знаците + и – во зависност од вредноста на последната цифра на поените:

пример
81 = 9-
94 = 10
68 = 7+

За оценката 5 не треба да се додава + или –, а за оценката 10 не треба да се додава знакот +.


**Задача 5**
Од тастатура се внесуваат должини на три отсечки во произволен редослед. Да се напише програма што ќе провери дали од отсечките може да се конструира триаголник, 
при што ако може, да се провери дали истиот е правоаголен и да се пресмета неговата плоштина. Во спротивно, треба да се испечатат соодветни пораки.


**Задача 6**
Од тастатура се внесуваат должини на три отсечки во произволен редослед. Да се провери дали од дадените отсечки може да се конструра триаголник.
Ако може, да се испечати дали триаголникот е разностран, рамностран или рамнокрак и да му се пресмета плоштината.


**Задача 7**
Да се напише програма за пресметување на возраста на едно куче во човечки години. Кучешката возраст се чита од стандарден влез.

Доколку се внесе негативен број за возраста, да се испечати следната порака: “Vozrasta mora da bide pozitiven broj”.

Забелешка: За првите две години, една кучешка година е еднаква на 10,5 човечки години. После тоа, секоја кучешка година е еднаква на 4 човечки години.


**Задача 8**
Да се напише програма со која ќе се отпечати максимумот од два броја чии вредности се читаат од тастатура.


**Задача 9**
Да се напише програма што проверува дали дадена година што се вчитува од тастатура е престапна или не и на екран печати соодветна порака.

Примери за престапни години: 1976, 2000, 2004, 2008, 2012…

ПОМОШ: Годината е престапна ако е делива со 4 но не е делива со 100, или пак ако е делива со 400.








